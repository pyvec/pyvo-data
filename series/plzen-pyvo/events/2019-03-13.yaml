city: plzen
start: 2019-03-13 18:00:00
name: Plzeňské Pyvo
number: 8
topic: Webové frameworky
venue: beer-factory
description: |
  Vážení přátelé a příznivci našich setkání!
  
  Vaše další přání bylo téma webových frameworků. Co stojí za dnešními webovými stránkami, propojuje prohlížeče s
  databázemi, validuje formuláře a odesílá e-maily? To a spoustu dalších věcí mají na svědomí webové aplikace, pro něž
  jsou webové frameworky jakousi kostrou, nebo chcete-li zkratkou, abychom nemuseli pořád vymýšlet kolo. Přijďte se
  seznámit s typickými i méně známými nástroji z této oblasti.
  
  Jako vždy očekávejte alespoň jedno povídání cílené spíše na začátečníky a druhé spíše na pokročilé. Přesto se
  tentokrát budeme snažit spíše představit co nejvíc možností. Ať už jste začátečníci či experti, pro všechny
  je určen čas plodných diskuzí po skončení přednášek. Je to prostor, kdy si můžeme vzájemně předat mnoho
  cenných zkušeností. Speciální pozvání patří účastnicím našeho kurzu PyLadies jakož i zájemkyním o další běh.
  
talks:
  - title: Úvodní slovo
    speakers:
      - Honza Smitka
  - title: Začátečnické seznámení s webovými frameworky + Django
    speakers:
      - Martin Kubát
    description: |
      V úvodu nám Martin nám poví, co vlastně jsou ty webové frameworky a proč je všichni milují.
      Na Djangu nám pak ukáže základní principy, možnosti, podporu a řekne nám, kde je vhodné
      jej použít a kde je lepší se mu vyhnout.
  - title: Flask
    speakers:
      - Ondřej Kristejn
    description: |
      Ondra představí framework Flask a krátce jej srovná s Djangem. Poradí nám, na
      co se mají připravit ti, kteří s ním chtějí začít pracovat.
  - title: Aiohttp
    speakers:
      - Honza Smitka
    description: |
      V přednášce se Honza zaměří na serverovou část knihovny aiohttp a srovná jí s ostatními webovými frameworky.
      Ukáže nám také, v čem se asynchronní model liší od tradičního zpracování, jaká jsou jeho úskalí a v čem
      může být naopak užitečný. Na závěr si předvedeme příklad real-time aplikace, která používá WebSockets.
  - title: Lightning talks
    lightning: true
    description: |
      Pokud máte zkušenost se zajímavou technologii, projektem, nebo chcete prezentovat sebe, či svou firmu a její aktivity,
      nebojte se přihlásit o slovo. K dispozici můžete mít plných 5 minut pro své téma.
      Téma je možno přihlásit kdykoliv během akce u libovolného z organizátorů.
      Také sbíráme náměty na přednášky pro další Pyva viz. [pyvo.cz#info-for-speakers](https://pyvo.cz/#info-for-speakers).
urls: []
